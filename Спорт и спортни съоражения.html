<html>
<head>
  <meta charset utf="8">
  <title>Спорт и спортни съоражения</title>
  </head>
  <center>
    <BODY BGCOLOR="#4929a3" TEXT="#eaed1c" size=6>
      <style>
      h1{
        font-size: 35px;
      }
      p1{
        font-size: 28px;
      }
      h2{
        font-size: 35px;
      }

      a{
        color: yellow;
        font-size: 25px;
        font-weight: 600;
      }
      p2{
        font-size: 28px;
      }
      </style>
      <h1>
          Спорт и спортни съоражения
      </h1>
      <HR color="#202021" WIDTH=100% size=6>
        </center>
        <p2>В Пловдив е построен най-големият спортен център в България – спортен комплекс „Пловдив“. Разположен в северозападната част на града, комплексът включва стадион за 55 000 зрители, най-голямата гребна база на Балканите, закрит плувен басейн, открити и закрити тенискортове и лекоатлетическа писта.

Пловдив разполага с най-голямата гребна база на Балканите, където всяко лято се провеждат състезания по гребане. Тя се намира до парк „Отдих и култура“ в северозападната част на града и представлява канал с дължина: 2200 m, широк 120 m и дълбок 3 m. През 2011 г. е извършен ремонт на стойност 1,6 млн. лева включващ обновяване на хангарите и съблекалните, както и изграждане на нова трибуна за 800 зрители. Пловдив е домакин на редица европейски и световни първенства по гребане за мъже и жени.

През август 2015 г. е открита новата мултифункционална спортна „Колодрума“. Спортното съоръжение изпълнява функцията на покрит колодрум, спортна зала, концертна зала и място за множество социални прояви и мероприятия. Изградено е на мястото на бившия открит колодрум в града под тепетата и към момента е единственият покрит колодрум в България и един от най-модерните на Балканите. Максималния капацитет на залата е 7530 зрители.

Други по-значими спортни съоръжения и атракциони в Пловдив са стадион „Христо Ботев“, стадион „Локомотив“ с картинг-писта „Лаута“, стадион „Марица“, стадион „Тодор Диев“, хандбална зала „Локомотив“, спортните зали „Дунав“, „Строител“, „Чайка“, „Академик“, „Total Sport“, Комплекс С.И.²Л.А., водния комплекс Акваленд.

Пловдив е сред най-футболните градове в България с 4 отбора в професионалния футбол – „Ботев“ (основан 1912 г.), „Марица“ (основан 1921 г.), „Локомотив“ (основан 1926 г.) и „Спартак“ (основан 1947 г.).

Международният боксов турнир „Странджа“ се провежда ежегодно в Пловдив от 1949 г. В изданието за 2007 г. в турнира взимат участие 96 боксьори от 20 страни. Край Пловдив са разположени клубове по конен спорт „Аркан“ и конно-спортна база „Хан Крум“.

В националната баскетболна лига участва най-новия баскетболен отбор БК Академик Бултекс, който играе мачовете в Зала Строител.

В българското волейболно първенство участват отборите на „Локомотив“ и „Виктория волей“ (мъже) и „Марица“ (жени). Членове на Българска федерация по баскетбол от Пловдив са клубовете: „Марица“, „Марица 1991“, „Марица Кършияка“, „Академик“ и „Академик-жени“.</p2>
<img src="240px-Hristo_Botev_Stadium_Plovdiv_TB.jpg">
<img src="240px-Plovdiv_Stadium.jpg">
<img src="259px-Dsc01891a.jpg">
<img src="Velodrome_pd.png">
<img src="Гребната_през_есента.jpg">
<img src="Sports_hall_of_Plovdiv_University,_Plovdiv,_Bulgaria_2.jpg">
<P><a href="index.html">
  Начална страница </a>
</p>
</html>